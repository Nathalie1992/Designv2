---
---
Redovisning kmom02
=========================

Detta kursmoment har vi arbetat med ett program som heter LESS. LESS är en preprocessor till CSS. LESS anser jag vara ett användarvänligt program som underlättar arbetet när man skriver långa koder i CSS. När man använder sig utav LESS-moduler blir det lättare för andra och även för en själv att hitta och få en bra översikt hur koden är strukturerad.

Jag har tidigare inte använt mig utav makefiler eller make sedan tidigare. Makefile fungerade bra när jag skulle kompilera LESS till CSS.
Den mesta koden jag skrev i min style var dock CSS-kod. Använde inte LESS i mer än backgrundsfärg, då det inte var så mycket återupprepande kod för min del, men förstår dess funktion i större projekt.

Tycker det var svårt att designa en hemsida. Har inte gjort detta tidigare och hade inte mer inspiration än från Mikael i videoserien.
Det är inte många webbsidor man besöker per dag mer än någon nyhetssida eller bth.se, så kanske borde klicka runt lite för att se hur de moderna webbsidorna ser ut och få lite inspiration. Just nu känns min design inte alls ”outside the box”, men den fungerar.

Detta moment har jag tränat på att hitta olika sektioner på en hemsida och hitta rätt kod för att få till det som man vill, eller ett steg närmre iallafall.
Har lärt mig att dela upp en sektion i tre olika kolumner och få sidan mer responsiv. Hade tyvärr problem med min lista på första kolumnen längst till vänster, som man kan finna på redovisningssidan samt verktygssidan. Jag lyckades få bort punkterna, men tyvärr flyttades inte texten in till ”startpunkten”. Så nu är inte ”innehåll” i linje med listan, vilket inte ser snyggt ut.
Hade även problem uppe i navbaren. Försökte sätta en bakgrundsfärg där, men i mina försök försvann loggan bakom färgen. Ville inte göra som i kursmoment 1, då jag flyttade upp loggan över navbaren, då jag ville visa  att jag delat upp navbaren i tre delar.
